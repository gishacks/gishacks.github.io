# کاربرد summerize و visualize statistics در ArcGIS Pro

## خلاصه‌سازی داده‌ها یا summerize

خلاصه‌سازی زمانی استفاده می‌شود که حجم زیادی از داده‌ها را داریم  و می‌خواهیم به‌جای بررسی یکایک داده‌ها، اطلاعات کلی‌تر و تحلیلی‌تر به‌دست بیاوریم. این کار باعث می‌شود روندها یا تفاوت‌های منطقه‌ای بهتر درک شوند.
روش کار: باز کردن جدول لایه مورد نظر/ راست‌کلیک روی یکی از فیلدهای جدول/ انتخاب گزینه summerize/ انتخاب جدول برای input/ تعیین مکان ذخیره برای جدول خروجی یا output (بطور پیش‌فرض در پروژه فعلی ذخیره می‌شود)/ انتخاب فیلد مدنظر که قرار است روی آن محاسبات انجام شود/ تعیین عملیات محاسبه در statistics type/ در case field(s) تعیین می‌کنیم که می‌خواهیم داده‌های کدام فیلد را با یکدیگر مقایسه کنیم/ سپس ok را می‌زنیم.

## کاربرد visualize statistics

این قابلیت به ما این امکان را می‌دهد که مثلا برای یک جدول، داده‌هایی مانند میانگین فیلد عددی، مجموع اعداد، انحراف از معیار، بزرگترین و کوچکترین داده و داده‌های دیگر را در یک بخش جداگانه ببینیم و این داده‌ها را سریع‌تر درک کنیم.
روش کار: باز کردن جدول لایه مورد نظر/ راست‌کلیک روی یکی از فیلدهای جدول/ انتخاب گزینه visualize statistics

# افزودن فیلد جدید و استفاده از calculate field

گاهی برای جدول‌مان نیاز به یک ستون نو داریم که داده‌هایش از طریق محاسبات ریاضی روی داده‌های دیگر بوجود می‌آید. برای این امر لازم است این مراحل را طی کنیم: باز کردن جدول لایه مورد نظر/ در گوشه سمت چپ در بالای جدول، گزینه add را می‌زنیم تا یک فیلد جدید را اضافه کنیم/ در بخش field name و alias نام مورد نظر برای فیلدمان را می‌گذاریم/ در قسمت data type چند گزینه وجود دارد که مورد استفاده‌ترین‌شان عبارتند از: short-long که برای اعداد صحیح کوتاه و بلند هستند؛ float-double که برای اعداد اعشاری با دامنه محدودیت کم و زیاد هستند (double برای دامنه‌های بزرگ‌تر بکار می‌رود)؛ text که برای کلمات بکار می‌رود؛ date که برای تاریخ بکار می‌رود.
حالا بدنه کلی فیلد ما تشکیل شده است و لازم است تا داده‌های آن را شکل دهیم. اگر داده‌های ما از طریق محاسبات ریاضی بدست آیند (مانند سرانه و تراکم جمعیت و ...) این مراحل را طی می‌کنیم: روی فیلد تشکیل شده کلیک‌راست می‌کنیم/ calculate field را می‌زنیم/ از قسمت fields، فیلد مورد نظرمان که می‌خواهیم آن را وارد محاسبات ریاضی کنیم را انتخاب می‌کنیم و دوبار روی آن کلیک می‌کنیم؛ با استفاده از علامت‌های ریاضی در پایین بخش helpers محاسبات خود را انجام می‌دهیم و سپس apply را می‌زنیم؛ اگر خطایی وجود نداشت، گزینه ok را انتخاب می‌کنیم و حالا فیلد جدید ما دارای داده‌های ویژه خود است.

# تهیه گزارش از جدول مورد نظر

برای اینکه یک خروجی مناسب در یک صفحه از داده‌های آماری خود بگیریم، باید از بخش report استفاده کنیم. روش استفاده چنین است: رفتن به تب insert/ انتخاب گزینه new report/ سپس در سمت راست صفحه با اعمال تنظیمات و زدن گزینه next در هر مرحله و در آخر گزینه finish صفحه report ساخته می‌شود/ سپس در بخش contents نیز می‌توانیم تغییرات نهایی را انجام دهیم؛ همچنین با کلیک‌راست کردن روی بخش‌هایی مانند details, page footer و... و رفتن به بخش properties، تنظیماتی مانند سایز فونت و نوع فونت و... را تغییر داد. سپس با رفتن به تب share می‌توانیم از گزینه export report استفاده کنیم و از صفحه خروجی بگیریم.

# خروجی گرفتن از جدول به فرمت اکسل

به تب analysis می‌رویم و روی گزینه geoprocessing کلیک می‌کنیم و کلمه table to excel را جستجو می‌کنیم و جدول را به فرمت اکسل خروجی می‌گیریم.

# ارائه دادن با presentation

برای ارائه دادن و توضیح شفاهی داده‌های gis با رفتن به تب insert و انتخاب گزینه new presentation، در بخش contents گزینه insert page را انتخاب می‌کنیم و نقشه مورد نظر یا فایل layout که خروجی گرفتیم را باز می‌کنیم و مانند ارائه در بستر پاورپوینت، با ساخت اسلاید‌ها و اعمال transition و نهادن عنوان و متن، می‌توانیم یک ارائه خوب از کار خود داشته باشیم.---

---
