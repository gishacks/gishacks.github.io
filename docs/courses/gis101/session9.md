---
title: جلسه ۹ تحلیل فضایی
---# جلسه 16 آذر: تحلیل سطح 

بیشتر ابزارهای مربوط به تحلیل سطح در مجموعه Spatial Analyst قرار دارند. برای دسترسی:

Toolbox → Spatial Analyst → Surface 

## 1-   مهم‌ترین تحلیل سطح: Slope (شیب)

### ·       ورودی ابزار معمولاً همان لایه‌ی IDW (جلسه قبل) است.
خروجی شیب را می‌توان به دو صورت نمایش داد:
### ·       درجه ریاضی (Degree)
### ·       درصد (Percent)
**نکته:** در شهرسازی معمولاً ضوابط بر اساس شیب درصدی تعریف می‌شوند.

### ·        شیب ۱۰۰٪ برابر ۴۵ درجه است، و ما معمولاً با بازه‌ی ۰ تا ۴۵ درجه کار داریم.
### ·       مقدار Z factor روی ۱ باقی می‌ماند، چون واحد ارتفاع و مختصات سطح را یکسان کرده‌ایم و نیازی به تبدیل واحد نیست.

## 2-   تحلیل جهت شیب: Aspect
جهت‌گیری شیب را مشخص می‌کند؛ یعنی شیب هر پیکسل به سمت کدام جهت جغرافیایی است. این ابزار تحلیل برای تصمیم‌گیری‌های اقلیمی، دریافت نور، رفتار جریان آب و شهرسازی مهم است.

در زیرمجموعه Surface ابزاری به نام Aspect وجود دارد:
### ·       ورودی این ابزار، لایه‌ی elevation است.
### ·       خروجی بر اساس درجه جغرافیایی نمایش داده می‌شود.
### ·       درجه ۰ جغرافیایی روی محور ۹۰ مختصات قرار می‌گیرد (مرجع جهت‌بندی).
### ·       سیمبولوژی تحلیل‌های فضایی را معمولا تغییر نمی‌دهیم، چون قراردادی و استاندارد هستند.

## 3-   تحلیل کانتور: Contour
این تحلیل خطوطی رسم می‌کند که نقاط هم‌ارتفاع را نمایش دهد:

Toolbox → Spatial Analysis → Surface → Contour

### ·       در ابزار Contour، پارامتر اصلی Contour Interval است که فاصله‌ی بین خطوط و تعداد خطوط هم‌ارتفاع را تعیین می‌کند.

دو نمونه:
فاصله ۱۰ متر با ضخامت خط ۰.۲ در سیمبولوژی.
فاصله ۵۰ متر با ضخامت خط ۲ در سیمبولوژی.

## 4-   سایه‌پردازی: Hillshade
ابزار Hillshade برای ایجاد سایه‌ی توپوگرافی و نمایش برجستگی‌ها استفاده می‌شود و در همان زیرمجموعه Surface قرار دارد.
برای اینکه سایه‌پردازی درست باشد باید موقعیت خورشید مشخص شود:

**Azimuth:**

### ·       بیان‌کننده جهت جغرافیایی خورشید است.
### ·       در نیمکره شمالی خورشید بین ۹۰ تا ۲۷۰ درجه جغرافیایی حرکت می‌کند.
### ·        صبح معمولاً در بازه‌ی ۹۰ تا ۱۲۰ است، و برای مثال مقدار ۱۰۰ تنظیم می‌شود.

**Altitude****:**

### ·       زاویه تابش خورشید است (۰ تا ۹۰ درجه ریاضی).
### ·        تابستان: نزدیک ۹۰ درجه
### ·       زمستان: نزدیک صفر درجه
### ·       هرچه زاویه کمتر باشد سایه‌ها عمیق‌تر و کشیده‌تر می‌شوند.

**نکته مهم:**
واحد اندازه‌گیری باید متر باشد تا نتایج شیب، جهت شیب، کانتور و Hillshade درست ایجاد شوند.
